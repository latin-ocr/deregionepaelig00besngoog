...23-

apud Corfinium exstitisse. Paludum gravis nebula
aeris spiritum inficiebat febresque (mellaria) movebat.
Cum autem verisimile sit priscis iam temporibus his
in locis caelum maleficum fuisse, Nasonis dictum ali-
quantulum emendari debet. Salubritas enim minor erat
quam e poetae verbis apparet. ι
Quod si paelignae terrae frugeS‚ e caeli moribus aptaS‚
inspicere velimuS, attendamus primum miram diver-
sitatem inter gignentia quae montes pepererunt et ea
quae ex infimae planitiei fetu profunduntur.
Paelignorum plerique montes suapte natura infruc—
tuosi et infeliceS. Levissima humi crusta rupibus as-
peris imponitur modicumque solum currentibus rivis
sine ulla intermissione dissolvitur. In summa terra,
strata saxiS, lapilli virgultaque suppeditant. Apud ve-
tereS, ut apud nos, in pascuis et in silvis erant mon-
tium copiae. Tanta incidit pabuli laetitia in altis Italiae
mediae terris ut Apenninus iure per omne tempus pe-
cori alendo optimus habitus sit. Hieme pecudeS, pluviis
et nivibu5‚ ventis et frigoribus obnoxiae, iugis exclusae
in aequum descendunt atque per Latii Campaniaeque et
Apuliae tepidiores campos in hiberna dividuntur.
Simul ac primum incipit aestas, iterum in* montes Sa-
binorum et Marsorum, Paelignorum et Samnitium ten-
dunt. Ita gregibus et armentis per orbem redeunt an-
nuae migrationes : quae iam itinera in more maiorum
erant posita. Etenim M. Terentius Varro Reatinus
dicit: « Neque eadem loca, aestiva et hiberna idonea
omnibus ad pascendum. Itaque greges ovium longe
abiguntur ex Apulia in Samnium aestivatum' (1) ».

(1) VARR„ de Re rust„ '11, 1.

