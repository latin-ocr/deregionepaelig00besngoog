PARS TERTIA

Regionis Paelignorum antiqua chorographia. ι

CAPUT PRIMUM

De finibus regionis Paelignorum.

C. Plinius Secundus asserit romanorum principum
temporibus in quarta Italiae regione populos octo exsti·
tisse: SamniteS, FrentanOS‚ Marrucinos, PaelignOS,
Vestinos, Marsos et Albenses, AequiculanOS, Sabinos (1).
Ceteris populis undique circumfusiS‚ Paeligni partem
quartae regionis maxime mediterraneam inhabitabant.
A mari retracti, vallesque Aterni medii et amnium in
eum influentium, utsupra diximus (2), colentes, Sam-
nitium, Frentanorum, Marrucinorum, Vestinorum, Sa-
binorum, Marsorum fines contingebant.

Ptolemaeus falso profitetur paelignam regionem ad
litus Adriaticum pertinere (3).

Παιλιγνῶν ὁμοίως (id est: in Ionio mari).
Σᾶρου ποταμοῦ ἐκὸολαί μα’ γ” μ6’
Ὀρτων μ’ λ”δ” μ6’ δ”

(1) ΡιιΝ., Hist. Nat. ΠΙ, 12, 17.
(2) Cf. supra, p. 14.
(3) Pron„ 111, 1, 16.

