CONCLUSIO

Ex omnibus iis documentis quae supra contulimus
constat, nostra quidem sententia, Paelignos in ltalia
antiqua minime spernendas obtinuisse partes, Ex ipsa
geographica regionis conformatione cum totius populi
historia tum uniuscuiusque civitatis fortuna emanavit.
Cum enim Paeligni mediis in montibus paeninsulae
maxime mediterraneam partem et, ut ita dicam, ar-
cem, quae difficillime traici et expugnari posset, habi-
tarent, haudquaquam mirandum est eos sero a senatu
populoque romano leges accepisse et adhuc pri-mo a.
G. n. saeculo ineunte ’formidolosam rebellionem fe·
cisse. Romanorum quidem mores, lingua, religi0, tarde
et pedetentim paelignam regionem pervaserunt‚cuius
incolae contra ceteris sabellicis populis Samnitibusque
et Sabinis, si religionem, linguam, moreS‚ respicias,
tam similes erant. Ut nonnulli dialectici tituli sullano
etiam tempore conscripti fuerunt, ita in ipsis latinis
inscriptionibus imperatoria aetate confectis aliquae
notae deprehendi possunt quae antiquitatem redolent.
Quid quod Paeligni veteres suos deos constanti fide ac
cultu prosecuti sunt? Nonne Pelinam et Lavernas
venerabantur, paelignae gentis propria numina, at re-
vera indigetes, et AngitiaS, praesertim apud· Marsos,
finitimam gentem, florentes? Romani, tota pae-
ninsula in suam potestatem redacta, omnibus itali-
cis nationibus instituta magistratusque imposuerunt

